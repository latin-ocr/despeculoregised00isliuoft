-79-

Ea igitur, quae in suo tractatu narrat, cum ad veritatis
normam perpendere potuerit, si falsa protulit, consulto
in errorem homines induxisse existimandus est. At, quid
erat causae, cur sic egisset? Non ideo jura procurationum
impugnavit, quod inimicitia motus fuerit in regem, quem
amabat, a quo multa et maxima beneficia acceperat,
sed quia procurationes et prisas cum populi, tum regis
bono atque utilitati nocere intelligebat.

Nec dicatur, Simonem, rectum quidem virum, sed
neque sapientem, neque sui compotem fuisse, ac prop-
terea in suo libello de multis rebus indignari potuisse, quae
revera non fuerint reprehendendae. Coaevorum enim
â€˜et plerorumque auctorum testimonio, singulari animi
robore, et severitate indulgentia condita, praeditus erat.
Nimirum, non omni virtutum genere excelluit, sed volun-
tatem exhibuit firmam, judiciumque valde rectum. Haec

autem ejusmodi sunt ut fidem dicenti merito concilient.
Proin eum ipsum jam audiamus loquentem ad Edwar-

dum III in gratiam oppressae nationis.

