-47-

Quapropter, illud in rege Simon Islip reprehendit et
coarguit, quod in re tam injusta, tam funesta, tam odiosa,
patris et avi vestigia secutus sit.

Quoniam autem summam et numerum injuriarum non
’ possumus exponere3 singillatim autem de uniuscujus-
que incommodo dicere infinitum sit, genera ipsa injuria·
rum, duce Simone Islip, referemus.

Quam facile serpat injuria et peccandi consuetudO, ’
quam difficile reprimatur, intelligimus ex eo quod Ed-
wardus ΙΙΙ non fuerit immemor earum artium, quas,
quadraginta annis ante, quaerens ipse secum Edwardus I,
et agitans cum suis, excogitaverat, ut in omnibus Angliae
comitatibus maximam, singulis annis, pecuniam colligere
posset.

Cum igitur novos sibi quaestus constituisset, magnos
sane et uberes, jam non solum ex variis victualibus, ut
fieri solebat, sed etiam, ex quibusvis rebus venalibus, ex
coriis praesertim, vinis et lanis, quae ministri regii, invi-
tis dominis, iniqua lege, emebant quo pluris venderent¹,
tanta vis erat, fraus tanta, ut homines quidvis perpeti
quam non de talium prisarum iniquitate et injuriis deplo-
rare et conqueri mallent. Profecto, quamquam singulari
““ fortasse audacia praeditus, tamen ab se totam alienari
Angliam ², tot homines, tot barones, milites, et burgenses
honestissimos, sibi adversos fieri noluisset Edwardus, nisi
hanc rationem et cogitationem dignitatis suae, rerum
inopia ac praesens illa praeda superavisset.

Ac proinde, ut avena, frumento, carnibus, equis et ar-

1. Cunningham, op. cit„ p. 256.
2. Ag 11, 38.

