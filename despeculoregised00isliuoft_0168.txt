—158—

ram anglicanam, hoc non facit, nec permitteretur forte facere, Α
in locis in quibus moratur. Ergo nec tu poteris hec facere3 et
maxime, quia est contra voluntatem Dei. Exodi xx: Non con·
cupisces rem proximi tui.

XL. Item, labora quod omne peccatum de terra tua ammo-
veatur, maxime autem blasphemie et hereses. Adverte, domine
rex, ad illud quod non regnat in curia tua ς et primo, amoveas
illud, videlicet quod ministri tui capiunt multa, ipsis invitis
quorum sunt bona. Et quod illud sit peccatum, satis est supe-
rius notatum.

XLI. Item, memoriter recognosce et regraciare Deo, super
beneficiis suis, et attende quod expense domus tue cum mo-
deramine fiant. Sed intellige, domine rex, quod non regraciaris
Deo super beneficiis suis, ex quo tot beneficia contulit tibi,
et tu permittis ministros tuos capere multa bona a pauperibus
hospicia tenentibus, quibus foret pocius aliquid conferendum,
intuitu charitatis. De expensis autem domus tue, quod fiant
cum moderamine. Dico tibi, domino regi, quod non est aliquis
homo in terra ista, qui plus indiget quam tu, quam expense
domus sue fiant cum moderamine, quia non est aliquis qui tot
debet debita3 et ideo, de cetero, bene provideas tibi ipsi, ut
expense domus tue fiant cum moderamine, propter debita tua,
diversis et multis creditoribus persolvenda. Vide dominum
regem Francie, quanto moderamine, quam sapienter, quam sa·
gaciter, facit expensas sue domus. Et ex quo ipse facit sapien-
ter, consulo quod tu facias similiter. Et hoc potissimum ob
salutem anime tue, ut a diversis et multimodis debitis cicius
poteris liberari.

XLII. Item, si discedam ante te, volo ut facias animam
meam fideliter juvari in missis, orationibus, elemosinis, et
mittas per sanctas congregationes regni ad orationum suffragia
impendenda. Et hoc idem consulo quod tu facias, pro patre
tu0, et una cum hoc, facias statui et ordinari, pro anima pa-
tris tui, quia multum indiget, et pro salvatione anime tue, quod
de cetero, nullus de curia tua, nec quicumque alius, capiat res
alicujus, contra suam voluntatem. Quod si nolueris hoc facere,

