..3-

ίΙΙο quidem numero fuisse regum qui maxima cum laude,
nationes externas fregerunt3 minime vero, qui sibi pro-
prii populi felicitate atque pace donati amorem concilia-
verunt. Quemadmodum enim odium procerum et ma-
gnatum sibi consciverat Edward us ΙΙ, largiendo tum Petro
de Gavestonia‚ tum Despensario‚ bona innumera, ita
plebem a se prorsus alienavit Edwardus ΙΙΙ, procuratio-
nibus injuste exercitis.

Praeterea, quatenus simile, aut aliquo modo dissimile
fuerit idem jus in Gallia, paucissimis verbis innuere, non
erit, ut mihi videtur, absonum et supervacaneum, quo sci-
licet ejus naturam accuratius adumbrare valeamus.

Illi enim, qui veritatem historicam sectatur, non suf-
ficit enumerasse tantum facta, instituta, leges, sed haec
eadem insuper in ordine suo disponat oportet. Minus est
sane asserere talem aut talem consuetudinem viguisse, nisi
simul investigatum fuerit, et in medium prolatum, quibus
id rationibus evenerit. Porro, ad illud assequendum, quid
magis juverit quam animadvertere quid moris temporibus
iisdem apud diversas gentes iisdem in rebus viguerit?

Hac quidem historiae studendi ratione, nonnusllos minus
feliciter usos esse non diffitemur¹‚ cum ab 'liujus studii
certis regulis et statuta norma deflecterent, quarum prima
haec sane est ut nullae nisi similes inter se res comparen-
tur. Quare non adeo probandus videtur esse doctissimus
vir Gneist‚ a quo historia Angliae cum historia Ger-
maniae collata est, quoniam medio aevo, harum regio-
num leges et instituta non tantum differant, immo vix

1. The English historical Reoiew n⁰ 18, vol. IV, april 1890. — The
comparative history osEngland and France, during the middle ages,
auctore Ch.-V. Langlois‚ p. 259.

