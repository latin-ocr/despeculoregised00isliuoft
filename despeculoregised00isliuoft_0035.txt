...25-

circa annum 1345, ita parum curavisse Edwardum patris
et sua debita persolvenda, ut creditores suos funditus pe-
cunia exspoliatos dereliquerit¹.

,Ianuario mense anni 1345, « gens Bardorum » a qua
mutuatus erat Rex nongenta millia florenorum aureo-
rum, societas Peruzzorum cui sexcenta millia florenorum
debebat et nonnullae aliae societates Bonnaccursorum,
Corsinorum‚ Antelessorum‚ propter Edwardi negligen4
tiam et inopiam, cum pecuniam sibi debitam non reci-
perent, ingenti quidem aere alieno oppressae suerunt,
quo liberari jam nullo modo valuerunt.

Id nos iterum inducit ut recensionem Β, circa annum
1344 aut 1345 compositam esse statuamus.

Alio quodam argumento haec opinio confirmari vide-
tur, et illo quidem ex ipsis verbis ejusdem recensionis
B deprompto. Regem enirn indignatur auctor multos
nimis equos emere exquisitos, nimis ludos instituere²‚
omni denique sumptus generi nimium indulgere. Atqui
certiores facti sumus aliunde, plures, praesertim circa
annum 1344, et annum 1345, quam aliis temporibus
regni, indictos esse ab Eslwardo conventus solemnes ad
« hastiludia exercenda ». Haec profecto a scriptoribus
historiarum affatim referuntur³.

1. W. stubbs, op. cit„ p. 397. W. Cunningham, lee grmvt.¹2 of
English industry‚ p. 379. ...the Frescobaldi, Bardi, and Peruzzi, with
whom Edward 111 had such ⁸large transactions. [ἰοί. Parl.‚ t. 11, 240.

⁶2. B ἐξ XIV, XV.

3. Adami Murimutensis chronicon, p. 1155 z Anno 1344, rex se de-
dit multis venationibus... et aliis solatiis usque post festum S. Michaelis.
...ordinavit rex habere nobilissima hastiludia, sive tirocinium in loco
nativitatis suae, videlicet in castro de Wyndesore. — Nem. D. X.‚
fol. 132, cit. apud Adamum Murimutensem.

