-23-

Altera est causa, cur circa annum 1337, existimemus
Speculum conscriptum esse a Simone. Namque illo
eodem anno, cum intelligeret Edwardus Gall‘os inter
et Anglos bellum imminere, ac posse praeterea fieri ut
Scoti simul et Galli in Angliam invaderent, nihil antiquius
habuit quam ut omnem belli apparatum sibi procuraret,
pecuniam nimirum omni ratione conquirendo. « Rex, ait
Adamus Murimutensis, in singulis ecclesiis cathedralibus
fecit capi totam pecuniam collectam et repositam in
subsidio Terrae Sanctae ¹. » Eodem tempore, monasteria
et ea non quidem pauca, rebus et vasis magni pretii ex-
spoliata esse refert Henricus Knyghton². Hoc igitur altero
indicio adducimur, ut libellum A circa annum 1337,
hoc ipsomet fortasse anno, perfectum esse opinemur.

Libellum B censet vir cl. W. Stubbs, anno 1349,
compositum³; quam sententiam aegre nostram facere
possumus. Hoc enim, anno 1349, duo sunt notanda inter
se diversa, sed ejusdem momenti, quae utraque pertinent
ad hanc quaestionem. Nam, ex una parte, archiepis-
copus Cantuariensisjam tunc erat Simon [slip3 ex altera,
jam Angliam invaserat et multos corriPuerat « pestis

nigra ⁴ » .

1. Adami Murimutensis Contc'nuacio chronicorum, p. 78.

2. chronicon Anglc'ae, p. 6.— Th. Walsingham, Ypodigma‚ p. 276.
Hoc anno (1337) propter instantem guerram, rex Angliae confiscari
fecit bona Longobardorum et monachorum Cluniacensium atque Cister-
ciensium per totum regnum... Ad haec forsan alludit Simon, A §4,

3. W. Stubbs, Constitutional history of England, t. ΙΙ, p. 535.

4. Roberti de Avesbury, chronicon, p. 406. — Chrom‘eon a monacho
S. Albani, p. ⁶27. Tunc villae, olim hominibus refertissimae, suis
destitutae sunt colonis ; et adeo crebra pestis invaluit, ut vix vivi po-
tuerint mortuos sepelire.

