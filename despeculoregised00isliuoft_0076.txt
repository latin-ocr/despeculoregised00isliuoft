In eodem parliamenti concilio in quo haec decreta sunt,
praeterea emptoribus interdictum est ne, disciplinarum
antiquarum immemores, vehicula, equos, frumenta, cete·
raque, ‹lominis invitis, sibi assumerent. At, re quidem
vera, vanam et inutilem hanc cautionem rapinis et vexa-
tionibus adhibitam esse comperimus. Quod ita perspicuum
est, ut quicumque interrogaverit acta publica rotulosque
Parliamenti id negare non possit.

Quin immo, regnante rege Henrico VI, alius quoque
invasit abusuS, in illas procurationum injuriaS, qui fere
vinceret priora facinora. Non enim emptores tantum,
inducto nominejuris, fraudem colebant, sed etiam illi qui
cauponas et diversoria tenebant, commendaticiis litteris,
ut regis opera negotiaque procurarent impetratis, usi
sunt ad propriam suam utilitatem, vehicula et equos
requirebant, apud se servabant, et reddere recusabant,
nisi a possessoribus ipsis inique pretium furti accepissent.
Quibus tandem sceleribus Henricus VI finem imponi
jussit, anno regni vigesimo octavo ¹.

Annorum quidem decursu, cum nonnulli comitatus
pecuniam pro rebus emptis debitam difficilesobtinerent,
propter emptorum regiorum avaritiam, et multitudinem
officinarum, formularum et rituum, ab Elizabetha, quar-
tum annum regnante, petierunt, ut hujusmodi vecti-
galibus liberarentur, et eorum loco nummos solverent.
Quod cum primo recusasset, postea vero concessit regina,
ea nimirum conditione, ut tributum annuum singulis co-
mitatibus imponeretur, ratione habita fructuum omnium,

ab unoquoque antea debitorum.

1. Scae. 28 Henrici VI, cap. 2.

